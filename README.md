1. [Не знам какво да правя](#h1)
2. Не знам какво е автомат
3. Не знам как се синтезира/кодира автомат
4. Не знам какви са дефинициите на числови константи, които броим
5. Не знам как се синтезира автомата за тази задача
6. [Не знам как се кодира автомата за тази задача](#h6)

# 1. Не знам какво да правя<a name="h1"></a>
Задачата е да се построи схема на автомат и по нея да се напише код на C. Автоматът трябва да брои числовите константи от текстов файл. "873" и "12.1f" са примери за числови константи. В текстовия файл има множество такива разделени с whitespaces, вероятно има и подвеждащи числа.

# 2. Не знам какво е автомат
Автоматът прави изчисления, описва някаква логика. Обикновено автомат се представя чрез схема. По тази схема може да се напише код, който "движи" автомата. Потърсете някое видео за нагледно обяснение, ключовите думи са "state machine" и "finite state automata".

# 3. Не знам как се синтезира/кодира автомат
Ако знаете какво е автомат би трябвало да можете и да синтезирате нов автомат, който описва някоя елементарна система, напр. за някой прост regex от рода на "ab*". Кодирането също е лесно, отново се насочете към някое видео на език, който разбирате. В цикъл имате switch/case върху state-а и във всеки case правите проверка какъв е следващия символ, за да направите преход към нов state. Препоръчвам да правите схемите на компютър, защото иначе е много драскане. Пример за такъв сайт:
https://matthewscholefield.github.io/fsm/

# 4. Не знам какви са дефинициите на числови константи, които броим
Формалните дефиниции са описани по-долу. В това repo може да намерите тестов файл `tests.txt`, който съдържа ВАЛИДНИ и НЕВАЛИДНИ примери за константи. Може да го използвате за информация или директно за тестване на автомата чрез код.

Част от правилата са описани на примери на тези две страници:

https://learn.microsoft.com/en-us/cpp/c-language/c-integer-constants

https://learn.microsoft.com/en-us/cpp/c-language/c-floating-point-constants

А това е останалата част от правила:

1. Константите не се броят ако участват в израз. Например ако автомата
срещне "5+7" не брои нито 5, нито 7 като константа.
2. Константите са валидни САМО ако са обградени от whitespaces, тоест
разстояния, tab, EOF или нови редове. Тоест "7;" не е константа.
3. Ако има знак минус точно преди octal число, hex число или какъвто и да е
int с unsigned suffix, това число НЕ се брои. Само реални числа или signed десетични може да са отрицателни.
4. Няма нужда да включвате 64-bit-integer-suffix в автомата.

===== За следващите дефиниции не съм 100% сигурен. Попитах преподавателя и още не съм получил отговор.

1. Положителните константи може да започват с плюс. Тоест "+58" е
валидно.
2. По дефинициите всяко целочислено число, което започва с 0, се брои
за осмично. Тоест самотна отрицателна нула ("-0") също е осмична и
следователно невалидна.

# 5. Не знам как се синтезира автомата за тази задача
Запознайте се с т.2 и т.3, както и с дефинициите. След това започвате да работите по някоя дефиниция на метода проба-грешка и най-вероятно ще се ориентирате.
Няколко съвета:
- Не е нужно да правите един автомат за цялата задача. Може да направите напр. един за цели числа и един за реални и програмата ви да минава и през двата. Може и да ги разделите на отделни страници.
- Може автомата да чете целия файл символ по символ или само отделни "думи", но това зависи от т.6 и как вие мислите да го реализирате.
- Няма нужда да правите преходи към fail state. Така си спеститявате по една стрелка от всеки state и правите автомата по-четим.
- Кръщавайте си стейтовете като кратки променливи, за да се ориентирате по-лесно в автомата.
- Не се мъчете да правите всичко от първия път. Направете част от него и го надграждайте постепенно.

# 6. Не знам как се кодира автомата за тази задача<a name="h6"></a>
Запознайте се с т.3 и с дефинициите, за да имате представа как ще направите кода. Както беше споменато в т.5, имате варианти да направите няколко по-малки автомата, съответно може да ги изнесете в отделни функции. За броене, край на програмата и т.н. функциите може да връщат някакви кодове, а може да проектирате цялата система като друг автомат. Това е най-лесната част от задачата и имате най-много свобода в нея. В интернет има повече от достатъчно ресурси как се пише код по автомат, като цяло кода е сравнително дълъг но елементарен. Какви ще бъдат по-специфичните детайли е ваш избор.
